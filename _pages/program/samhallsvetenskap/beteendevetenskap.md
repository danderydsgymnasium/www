---
title: Inriktning Beteendevetenskap
layout: sub
menu_order: 2
---

<br>

# Fördjupningar

## Ledarskap

På samhällsvetenskapliga programmet med inriktning ledarskap
får du chansen att utveckla dig själv som ledare både
teoretiskt och praktiskt. Vi kommer att utifrån de skräddarsydda
kurserna ge dig grund och verktyg så du kan ta ansvar
för dig själv och andra i olika situationer. I kursen Människors
miljöer lär du dig förstå hur du påverkas av din bakgrund och
livsstil. Lärande och utveckling handlar om förståelsen för hur
du utvecklar dig själv och andra. Verktygen för ledarskap får
du i Kommunikation. Här kommer du att lära dig om olika
metoder du kan använda dig av för att skapa kontakt, göra
dig förstådd och tolka andra. I Pedagogiskt ledarskap tränar
du på att leda och förstå sampel i grupper. Alla programfördjupningskurser
handlar om att ge dig förutsättningar för att i
framtiden kunna bedriva ett gott ledarskap.

## Juridik

Det här är programmet för dig som är intresserad av juridik
och samhällsfrågor. Du får lära dig mer om människors utveckling
och vad som formar oss i interaktion med andra.

Profilen Juridik bygger på föreläsningar, projekt och rollspel
där du praktiskt får arbeta med rättsfall och olika former av
problemlösning. Programmet är högskoleförberedande. Efter
examen kan du läsa vidare för att bli exempelvis jurist, psykolog,
polis m.m.

”Kriminologi” betyder läran om brottet. Kriminologi och
rättspsykologi ingår i kurserna för att ge dig förståelse för
orsaker och konsekvenser av brott på individ-, grupp- och
samhällsnivå. ”Viktimologi”, eller ”läran om offer för brott”
är en annan viktig del i undervisningen.

Den juridiska profilen genomsyrar också undervisningen i
andra ämnen. Exempelvis kan samhällskunskapen, historian
och sociologin i samverkan med juridik behandla viktiga
juridiska samhällsfrågor såsom privatjuridik och mänskliga
rättigheter. Kurserna i svenska hjälper dig att utveckla dina
kommunikativa förmågor. Engelska 7 är en bra grund för att
kunna läsa avancerad engelsk facklitteratur på högskolenivå.
Kursen höjer också dina meritpoäng.
